---
title: "Ang paglubog ng bangka sa gitna ng malakas na alon"
date: 2023-11-04
tags: ["poetry","life", "isiptalentry", "tagalogpoetry"]
image : "/img/posts/bangka.jpg"
Description  : "Written By Maria Coquilla"
---

#### *-Written By Maria Coquilla*

![](/images/bangka.jpg)

Sa gitna ng malakas na  
pagpatak ng sanlibong  
butil ng ulan at malamig  
na simoy na hangin,  
ako'y nasa kanto ng terando  
at tila'y nagmumukmok sa  
bawat kurbada't hanging dumadaan  
Tila'y mga lusaw na  
halaya't dikyang dumadampi  
sa aking tuyo't tigang na  
lalamunan, inuming kolang  
sinawsawan ng kinukubong yelo  

Habang malamig na  
inumi'y nasa gitna ng  
pagyakap ng aking dalawang  
palad at tsaketa'y nakaagapay  
rin sa aking likod, parang  
ako'y nasa pagitan ng hangin  
at lamig ako'y lumulutang  
sa sandaang parirala't salita  
Ibig buuin ang bawat piyesang  
nakalatag sa iba't ibang  
dako't sulok ng pahabang kaha,  
huhubugin bilang prosang  
di na makakaahon  

Sa bawat samyo't tamis  
na dumadaan sa lalaguka'y  
nagbibigay panggatong  
upang sunugin ang  
bangkang puno ng pagnanais  
na makarating sa awditibong manhid  
Ngunit bakit tila'y iba'y  
kusang nagbubunsod kaya'y  
naging sari sari ang naging  
porma ng mga sakay sa  
malayong punterya  

Nalilitong tinatanaw ang  
larawan ng lumulubog na  
bangka, iba'y sinasabing  
sinadyang inilubog sa  
gitna ng karagatan kumbagang  
letra por letrang hulugan,  
iba nama'y sabing aksidente  
lang dahil na rin sa malakas  
na ulan tulad lang din ng  
karamihang episodyo, karamiha'y  
sinisisi ang langong kutsero,  
kaunti'y binulay na huwag  
maging hukom sapagkat  
meron pang anino sa likuran  

Kung tatanungin nalang  
ang kutserong na sagip  
sa paglubog, di niya kayang  
ilantad ang hustong pangyayari  
sapagkat siya'y nakakasigurong  
may mapopormang malawak  
na daan sa pagitan niya at  
sa kayang mga katoto,  
magiging sukot sa pagiging madula  

Sa wakas may anyo na ang  
aking polaisipang pinipilit  
na buuin sa gitna ng malakas  
na ulan at malamig na simoy ng hangin

---
